![TEDxNTUA Logo](https://www.tedx-ntua.com/assets/logo.png)

# unmuTED1

**It’s time to get unfiltered, uncensored, unmuTED!**

Νομίζουμε πως ήρθε η ώρα να γνωρίσεις λίγο καλύτερα την ομάδα του TEDxNTUA 2024. Γι’ αυτό και στο εξής ένα διαφορετικό team του TEDxNTUA θα μοιράζεται κάθε φορά νέα από τον κόσμο μας, ψαγμένες προτάσεις, απόψεις και πολλά ακόμα…

Είμαστε η Αλίκη, η Αναστασία, ο Κώστας και ο Τόλης, η φετινή ομάδα Media & Marketing (ίσως και η καλύτερη χιχι) του TEDxNTUA, και έχουμε την χαρά να κάνουμε curate το πρώτο unmuTED!

## SUGGESTIONS

**Η Αναστασία μετά από άπειρα movie nights προτείνει:**

Tο [Society of the Snow](https://www.imdb.com/title/tt11525188/) - αν καταφέρεις να το δεις μέχρι το τέλος - θα σε αφήσει σίγουρα με έναν κόμπο στο στομάχι, να αναρωτιέσαι “μέχρι πού μπορεί να φτάσει ο άνθρωπος για να επιβιώσει;”.

Βασίζεται στην αληθινή ιστορία της Ουρουγουανής ομάδας rugby που επιβίωσε από τη συντριβή του αεροπλάνου που την μετέφερε πάνω από τις Άνδεις και κυκλοφόρησε πρόσφατα στο Netflix.

Επειδή δεν πήρα τα μάτια μου ούτε στιγμή από την οθόνη, της βάζω ένα 11/10 και την συνιστώ ανεπιφύλακτα!

![Society of the Snow](https://www.tedx-ntua.com/assets/society_of_the_snow.jpg)

**Ο Κώστας που όλη την ώρα βρίσκει τα πιο ψαγμένα άρθρα παρουσιάζει:**

- Τι κοινό έχει η άνοδος του ναζισμού, το TikTok και το TED; Η απάντηση βρίσκεται σε μία [λέξη](https://www.noemamag.com/the-word/) με ελληνική προέλευση, αλλά πολύ νεφελώδες νόημα.

- «Η Ελλάδα ποτέ δεν θα αλλάξει» Πόσες φορές έχουμε ακούσει αυτή την φράση; Έχω να σας προτείνω ένα [blog/newsletter](https://greekanalyst.substack.com/) αφιερωμένο σε εκείνους που πιστεύουν πως η Ελλάδα μπορεί να αλλάξει. Από επιστήμονες, επιχειρηματίες, επαγγελματίες και ακαδημαϊκούς, αυτό το newsletter συγκεντρώνει τις εξελίξεις και τις ιστορίες των ανθρώπων που οικοδομούν το μέλλον της χώρας.

**“Mα εγώ μες τα βιβλία μου θα 'θελα να 'χα χαθεί”**

_Barbie: Βασιλοπούλα και Χωριατοπούλα_

Δεν είναι λίγες οι φορές που έχω νιώσει αυτό το αποπνικτικό συναίσθημα να με καταβάλει, όταν οι υποχρεώσεις της καθημερινότητας γίνονται ανυπόφορες, όταν η ρουτίνα καταντάει βαρετή, όταν ο χρόνος έχει κολλήσει και η ώρα απλά δεν περνάει. Θα ήθελα σε τέτοιες στιγμές, ανά πάσα ώρα και στιγμή, να είχα πρόσβαση στη βιβλιοθήκη μου. Στα βιβλία, που έχουν την δυνατότητα να μας ταξιδεύουν, να μας γεμίζουν συναισθήματα και να μας κάνουν να ονειρευόμαστε.

Πλέον δεν υπάρχει μόνο ένα είδος βιβλίου, ευκαιρία για διάβασμα υπάρχει πάντα και παντού. Είτε στην παραδοσιακή μορφή του, είτε σε μορφή e-book, είτε από την οθόνη του κινητού και του υπολογιστή. Καθένα, με τα θετικά και τα αρνητικά του βέβαια, μπορεί να μεταδώσει το ίδιο μαγικό συναίσθημα.

Έτσι λοιπόν, μετά από δύο χρόνια σκέψης και διάφορες λίστες pros and cons, αποφάσισα να αγοράσω ένα kindle, μια απόφαση που δεν μετανιώνω καθόλου.

![Kindle](https://www.tedx-ntua.com/assets/kindle.jpg)

Πέρα από την απόλυτη ελευθερία στον τρόπο προβολής της οθόνης μου, έχω την δυνατότητα να το παίρνω παντού μαζί μου, αφού χωράει ακόμα και στην πιο μικρή μου τσάντα. Πλέον, όπου και να βρίσκομαι μπορώ αν θέλω να χαθώ μέσα στα βιβλία μου.

-Αλίκη

![Books](https://www.tedx-ntua.com/assets/books.jpg)
