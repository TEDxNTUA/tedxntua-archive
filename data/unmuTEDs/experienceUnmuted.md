![TEDxNTUA Logo](https://www.tedx-ntua.com/assets/logo.png)

# unmuTED2

**It’s time to get unfiltered, uncensored, unmuTED!**

Αγαπημένοι λιλιπούτειοι καρναβαλιστές, νομίζουμε πως ήρθε η ώρα να γνωρίσεις την ομάδα Experience & Workshops (a.k.a. την πιο cute ομάδα) του TEDxNTUA 2024!

Είμαστε η Φανή, η Νάγια, η Λητώ και ο Πάρης και είμαστε ενθουσιασμένοι που θα κάνουμε curate το δεύτερο και το πιο cute unmuTED!

## Ανακαλύψτε τη Δύναμη της Κλιματικής Προσομοίωσης με το Εn-ROADS!

Θα ήθελα να μοιραστώ μαζί σας μια εμπειρία που με έκανε να σκεφτώ βαθιά για τη σημασία της δράσης για τη βιωσιμότητα. Κατά τη διάρκεια ενός event που παρακολούθησα πρόσφατα για τη βιωσιμότητα, είχα την ευκαιρία να γνωρίσω ένα εκπληκτικό εργαλείο προσομοίωσης του κλίματος, το [En-ROADS](https://en-roads.climateinteractive.org/). Είναι καιρός να αναλάβουμε πρωτοβουλίες για το κλίμα, και το Εn-ROADS είναι ένα εργαλείο που μπορεί να μας βοηθήσει να κατανοήσουμε τις επιπτώσεις των δράσεων μας.

Αποτελεί μια διαδικτυακή πλατφόρμα προσομοίωσης που αναπτύχθηκε από το Climate Interactive και το MIT Sloan School of Management. Μέσω αυτού του εργαλείου, μπορούμε να εξερευνήσουμε διάφορα σενάρια και πολιτικές που μπορούν να συμβάλουν στην μείωση των εκπομπών αερίων του θερμοκηπίου και την προσαρμογή στις κλιματικές αλλαγές.

Αυτή η εμπειρία μου έδωσε μια νέα προοπτική και με έκανε να σκεφτώ πώς μπορούμε να ενεργήσουμε μαζί για το κοινό καλό. Γι' αυτό σας προτείνω να εξερευνήσετε το Εn-ROADS και να είστε μέρος της αλλαγής που επιθυμούμε να δούμε στον κόσμο μας.

Μαζί, μπορούμε να δημιουργήσουμε ένα καλύτερο μέλλον για τον εαυτό μας και τις επόμενες γενιές.

- Πάρης

![Earth](https://www.tedx-ntua.com/assets/earth.jpg)

## H Νάγια εξηγεί πώς μια απόφαση της άλλαξε την ζωή της!

Μερικές φορές ξεχνάω ότι πριν ένα μήνα είχα μια ζωή σε μια άλλη χώρα. Τον Σεπτέμβριο του 2023, με τρεις σχεδόν υπέρβαρες βαλίτσες και μία backpack, ξέροντας τα βασικά, ξεκίνησα να φτιάχνω μια «προσωρινή» ζωή στο Μιλάνο. Έπρεπε να μάθω ξανά νέες συνήθειες, μια νέα κουλτούρα, ένα νέο πανεπιστήμιο, να βρω τους ανθρώπους μου, να ενταχθώ, να στήσω τον χώρο που θα αποκαλούσα σπίτι. Και όλα αυτά έγιναν, με άλλαξαν, και ένα κομμάτι της ζωής μου θα ανήκει για πάντα σε εκείνο το δωμάτιο, σε εκείνους τους δρόμους που βόλταρα, που πλέον έγιναν η συνήθεια μου, σε εκείνη την πόλη που μου πρόσφερε τόσα πολλά.

![Nagia](https://www.tedx-ntua.com/assets/nagia.jpg)

Δεν είναι εύκολο να αφήνεις πίσω ότι ξέρεις για να μάθεις κάτι καινούργιο, πόσο μάλλον αν είναι κάτι εφήμερο. Πολλοί θα πουν «Δε βαριέσαι, σε λίγους μήνες θα είσαι πίσω στη βάση σου», ή κάτι ανάλογο. Εγώ θα πω πως αξίζει, όσο και αν κρατήσει. Είναι μια πρόκληση του εαυτού σου, στο πλέγμα της επιβίωσης και της ανάπτυξης σου.

Στο τέλος, θα τα μαζέψεις όλα στις πλέον υπέρβαρες βαλίτσες, και όπου και αν πας, ότι έχεις μάθει στην «προσωρινή» σου εκείνη ζωή θα είναι μαζί σου.

---

“Για να ταξιδέψουμε στη Δύναμη του Τώρα, θα χρειαστεί να αφήσουμε πίσω μας τον αναλυτικό μας νου.”

---

## Η Λητώ ανακάλυψε ένα φοβερό βιβλίο το οποίο προτείνει σε όλους τους overthinkers:

Μια απλή βόλτα στο μικρό βιβλιοπωλείο του αεροδρομίου Αθηνών, και καθώς έψαχνα ένα βιβλίο να μου κρατά συντροφιά στις καλοκαιρινές μου διακοπές, με έφερε κοντά με ένα βιβλίο το οποίο έγινε πλέον, το αγαπημένο μου. Το βιβλίο λέγεται «Η δύναμη του Τώρα», του συγγραφέα Eckhart Tolle, και συνδυάζει θέματα φιλοσοφίας, πνευματικότητας, επιστήμης, θρησκείας, ψυχολογίας και αυτοβελτίωσης, με απλή γραφή σε μορφή ερώτησης-απάντησης. Το συστήνω ανεπιφύλακτα σε όλους, αλλά ειδικότερα στους overthinkers (και ξέρω ότι είμαστε πολλοί) γιατί πραγματεύεται την φιλοσοφία ότι πολύ απλά, δεν είμαστε ο νους μας και πως η ουσία της ύπαρξης μας πάει πολύ πέρα από αυτό.

![Η Δύναμη του Τώρα](https://www.tedx-ntua.com/assets/i_dunamh_tou_tora.jpg)

Εξηγεί πως αν συνειδητά εγκαταλείψουμε την προσκόλληση μας στο παρελθόν και τις εμμονικές σκέψεις για το μέλλον, θα μπορούμε να αντιληφθούμε ότι η μόνη στιγμή που υπάρχει πραγματικά είναι η παρούσα στιγμή, δηλαδή το Τώρα. Με αυτόν τον τρόπο θα μπορούμε να παρατηρήσουμε τις σκέψεις μας, χωρίς να ταυτιζόμαστε πλέον μαζί τους και να νιώθουμε ότι αυτές μας καθορίζουν, δίνοντας χώρο στον εαυτό μας να νιώσει βαθύτερα τα συναισθήματα που προκαλεί η κάθε στιγμή.

## Η Φανή σας έχει την πιο ψαγμένη πρόταση:

Η Isabel Allende, μία από τις σημαντικότερες συγγραφείς του 20ου
::contentReference[oaicite:0]{index=0}
