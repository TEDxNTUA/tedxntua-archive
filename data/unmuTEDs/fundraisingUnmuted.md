![TEDxNTUA Logo](https://www.tedx-ntua.com/assets/logo.png)

# unmuTED3

**It’s time to get unfiltered, uncensored, unmuTED!**

Ήρθε η στιγμή να γνωρίσεις την υπέρλαμπρη ομάδα Fundraising του TEDxNTUA 2024!

Είμαστε o Αλέξανδρος, η Μαρία, η Νάρια, η Μαριάννα και ο Παύλος και είμαστε ενθουσιασμένοι που θα κάνουμε curate το τρίτο unmuTED!

## Η Ιστορία της Πρωταπριλιάς

Απέχουμε μία μέρα από την Πρωταπριλιά. Είχατε όμως ποτέ την απορία πώς ξεκίνησε αυτή η μέρα να ταυτίζεται με τα ψέματα; Η Μαριάννα είναι εδώ να σας εξηγήσει:

- **Κέλτικη Παράδοση**: Το έθιμο ξεκίνησε από τους Κέλτες, οι οποίοι ήταν δεινοί ψαράδες. Η εποχή του ψαρέματος ξεκινούσε την 1η Απριλίου. Εκείνη την περίοδο τα ψάρια πιάνονταν δύσκολα, οπότε έλεγαν ψέματα για το πόσα ψάρια είχαν πιάσει. Σιγά-σιγά αυτή η συνήθεια έγινε έθιμο.

- **Γαλλική Παράδοση**: Το έθιμο γεννήθηκε στη Γαλλία τον 16ο αιώνα. Μέχρι το 1564, η πρωτοχρονιά των Γάλλων ήταν η 1η Απριλίου. Εκείνη τη χρονιά, όμως, άλλαξε αυτό και η πρωτοχρονιά πλέον θεωρούνταν η 1η Ιανουαρίου. Στην αρχή, αυτό δεν έγινε αποδεκτό από όλους τους πολίτες, με αποτέλεσμα κάποιοι, ως αντίδραση, να συνεχίζουν να γιορτάζουν την πρωτοχρονιά την 1η Απριλίου, και οι υπόλοιποι τους έστελναν δώρα για να τους κοροϊδέψουν. Με τον καιρό, το πείραγμα αυτό μετατράπηκε σε έθιμο.

## Η Σχέση με τη Μουσική

Ο Αλέξανδρος μιλάει για τη δική του σχέση με τη μουσική:

Για πολλούς, η μουσική αποτελεί είτε διέξοδο από τις καθημερινές δυσκολίες, είτε μέσο κοινωνικοποίησης, είτε ταυτίζεται άρρηκτα με χαρακτηριστικές τους αναμνήσεις. Αν και στη δική μου περίπτωση η μουσική έχει λειτουργήσει με τους προαναφερόμενους ρόλους, για μένα η μουσική αποτελεί, κυρίως, τρόπο να εκφράσω συναισθήματα, τα οποία είτε ντρέπομαι είτε αδυνατώ να εκφέρω με λόγια.

Πιο συγκεκριμένα, υπάρχει καλύτερος τρόπος να εκφέρει κανείς την αγάπη και την αγωνία του για την υγεία των κοντινών του ανθρώπων από τους στίχους του τραγουδιού "Remember Me" της ταινίας "Coco" της Disney, που στο τέλος της ταινίας σε κάνουν να δακρύζεις ακατάπαυστα;

![Ακουστικά](https://www.tedx-ntua.com/assets/akoustika.jpg)

Υπάρχει καλύτερος τρόπος να περιγράψεις εκείνες τις στιγμές που νιώθεις ότι είτε η αδράνεια σου είτε οι άστοχες αποφάσεις σου σε έχουν οδηγήσει σε ένα αδιέξοδο από τον στίχο "Well, how did I get here?" του "Once in a Lifetime" των Talking Heads;

Η μουσική, βέβαια, δεν χρειάζεται πάντα στίχους για να σου προκαλέσει έντονα συναισθήματα. Χαρακτηριστικό παράδειγμα αποτελεί η μουσική των ταινιών του "Άρχοντα των Δαχτυλιδιών" που σε κάνει να ανατριχιάζεις κάθε φορά που βλέπεις την τελευταία επίθεση του ιππικού της Rohan που αντιστέκεται στη προσωποποίηση του κακού, του μίσους και της βίας, συμπεριφορές και αισθήματα με τις οποίες είτε έρχεσαι αντιμέτωπος είτε παρατηρείς ακόμα και στην καθημερινότητά σου.

Τέλος, αν και το κείμενό μου ίσως αφορά κυρίως στενάχωρα συναισθήματα, όπως λένε και οι αγαπημένοι "Beatles", μετά από όλες τις δύσκολες στιγμές και συναισθήματα, "Here Comes the Sun" και ξαφνικά υπάρχει πάλι ελπίδα.

## Σκέψεις στις Αναχωρήσεις

Περιμένοντας ίσως κάποια αναχώρηση, η Νάρια παραθέτει μερικές από τις σκέψεις της:

Λένε πως είναι διαφορετικό να φεύγεις επειδή κάπου θέλεις να πας και διαφορετικό να φεύγεις επειδή από κάπου θέλεις να ξεφύγεις. Αναρωτιέμαι πόσοι από εμάς, καθισμένοι σε αίθουσες αναμονής αεροδρομίων, αναμένοντας την έναρξη της επιβίβασης, έχει τύχει να παρατηρήσουμε τους ανθρώπους γύρω μας.

Μάτια που λάμπουν από την ευτυχία της πολυπόθητης επιστροφής σε οικογένεια και φίλους, βλέμματα γεμάτα ανυπομονησία για τις νέες περιπέτειες που περιμένουν εκεί έξω ή βλέμματα περηφάνειας γιατί ίσως αυτό το ταξίδι σε φέρνει ένα βήμα πιο κοντά στα όνειρά σου.

Αν κοιτάξεις λίγο πιο προσεκτικά, θα διακρίνεις και κάποια πιο θαμπά βλέμματα. Εκείνα που συγκρατούν μια συγκίνηση ή μια θλίψη.

![Αγκαλιά](https://www.tedx-ntua.com/assets/agkalia.jpg)

Ανήκουν στους ανθρώπους για τους οποίους η φυγή δεν αποτελεί επιλογή αλλά ένα "πρέπει" και συνήθως έχει προηγηθεί η φράση "μέχρι την επόμενη φορά". Και αυτό για τον καθένα έχει διαφορετική χρονική διάρκεια, αλλά για όλους μετράει το ίδιο, γιατί ο αποχωρισμός είναι πάντα δύσκολος.

Και κάπου εκεί η συνειδητοποίηση επιστρέφει! Έχει όντως διαφορά ο λόγος για τον οποίο ο καθένας γύρω σου αναμένει αυτήν την πτήση. Με μια απλή παρατήρηση μπορείς απλά
::contentReference[oaicite:0]{index=0}
